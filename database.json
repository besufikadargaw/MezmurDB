{
  "version": 1,
  "data": [
    {
      "id": 1,
      "title": "አፌ ለምስጋና",
      "category": "የምስጋና መዝሙር",
      "singer": "",
      "lyrics": "አፌ ለምስጋና ለውዳሴ ይከፈት (2)\nድንቅ አድርጎልኛል በአስጨነቁኝ ፊት\nአፌ ለምስጋና ይከፈት\n\nፊቱ ተደፍቼ ነግሬው ምስጢር\nፈጥኖ ፈጸመልኝ የልቤን ነገር\nድንቅ ድንቅ ነገር ለኔ እየሰራ\nሰገነት አቆመኝ ክብሩን እንዳወራ\n\nያለምኩት እንደጉም ሲጠፋብኝ በኖ\nባዶነት ሲሰማኝ ይረዳኛል ፈጥኖ\nየአፌን ልመና ከቶ የማይረሳ\nልቤ ይደሰታል ስሙን እያነሳ"
    },
    {
      "id": 2,
      "title": "የብርሃን ጎርፍ ናት",
      "category": "የድንግል ማርያም መዝሙር",
      "singer": "",
      "lyrics": "የብርሃን ጎርፍ ናት ድንግል እናታችን\nከሰማይ እያበራች ደስ አለው ልባችን\nፍቅርሽን ሰላምሽን ድህነት ይሁነን\n\nፍጥረት በሙሉ (2) ፊትሽ ይወድቃሉ\nጸጋሽ ይድረሰን (2) ይስጠን እያሉ\n\nየኔ ልብ ምን ፅድቅ አለው አንቺን ለማስተናገድ\nየሃጢያት ጎተራ ነው የተሞላ በስስት"
    },
    {
      "id": 3,
      "title": "ከጌታዬ ፍቅር",
      "category": "የምስጋና መዝሙር",
      "singer": "",
      "lyrics": "ከጌታዬ ፍቅር የሚለየኝ ማነው (2)\nመከር ችግር ስቃይ ወይስ መራቆት ነው (2)\n\nአንፈራም አንሰጋም አንጠራጠርም (2)\nእግዚአብሔር ከኛ ጋራ ይኖራል ለዘለዓለም (2)\n\nየሰማይ ቤታችን አማኑኤል የሰራው (2)\nግንቡ ንጹህ ውሃ መሰረቱ ደም ነው (2)"
    },
    {
      "id": 4,
      "title": "ምን ሰማህ ዮሐንስ",
      "category": "የቅዱሳን መዝሙር",
      "singer": "",
      "lyrics": "ምን ሰማህ ዮሐንስ በማህፀን ሳለህ (2)\nህጻን ሆነህ ነብይ ለክብር የተጠራህ (2)\n\nእንደ አንበሳ ጥጃ ያዘለለ ደስታ (2)\nምን ዓይነት ድምጽ ነው ምን አይነት ሰላምታ (2)\n\nከተፈጥሮ በላይ ያሰገደህ ክብር\nእንዴት ቢገባህ ነው የአምላክ እናት ፍቅር (2)"
    },
    {
      "id": 5,
      "title": "አንደበትን ስጠኝ",
      "category": "የምስጋና መዝሙር",
      "singer": "",
      "lyrics": "አዳኙ ስምህን ዘወትር ልጠራበት\nቅዱስ ኃያል ህያው ክብር የምልበት\nከሃጢያት የራቀ ሐኬት የሌለበት\nምስጋናህን ብቻ የምናገርበት (2)\nአንደበትን ስጠኝ ጌታዬ (4)\n\nሕይወት የሆነውን ቃልህን ሰባኪ\nገናናነትህን ክብርህን ተራኪ\nለንስሃ ህይወት በጎችህን ጠሪ"
    },
    {
      "id": 6,
      "title": "ምን ብትወደኝ ነው",
      "category": "ምስጋና",
      "singer": "አቤል መክብብ",
      "lyrics": "ምን ብትወደኝ ነው ምን ብታስበኝ\nአዲስ ዘመንን ቀን ያሳየኸኝ \nኦ አምላኬ ዘመንን ካየሁ ከተሻገርኩኝ\nኦ ጌታዬ እዘምራለሁ ስቡህ እያልኩኝ\n\nጠዋትም የለኝ ካንተ በቀር ማለዳዬ ነህ\nማምሻዬም አንተ አልሻገርም አንተ ካልፈቀድህ\nማዕበል ወጀቡን አሳልፈህ ጨለማውን አብርተህ\nበአዲስ ዘመን ጌታዬ ስራኝና ላገልግልህ በዜማዬ እንደገና"
    },
    {
      "id": 7,
      "title": "ያ ድሃ ተጣራ",
      "category": "ጸሎት",
      "singer": "",
      "lyrics": "ያ ድሃ ተጣራ እግዚአብሔርም ሰማው\nደርሶ ስላንኳኳ ከጸባኦት እንባው\nአምላክ በቸርነት በምህረት ጎበኘው\nባለቀሰ ጊዜ ግራ የገባው ሰው\nመሻትህ ብቻ ነው የሚፈለግብህ\nእግዚአብሔርን ጥራ እመን ትድናለህ /2/\n\nንገረው ችግርህን የውስጥህን ብሶት\nይሽረዋልና አስፈሪውን ሕይወት\nግራ የተጋባው የተከፋው ገጽህ\nይበራል በጸሎት አምላክህን ጠርተህ\nለወገን ለዘመድ ያስቸገረው መላ\nሲቀል ታየዋለህ ካነባህ በኋላ\nሳግና ንዴትህ ይቀራል ይሻራል\nበእርሱ ፈንታ ልብህ ሰላም ይሞላዋል\n\nበከንቱ መጨነቅ እራስን መጥላቱ\nነውና የአጋንንት መግቢያ ምልክቱ\nሀዘን በህሊናህ በፈሰሰ ጊዜ\nንገረው ለአምላክህ የልብህን ትካዜ"
    },
    {
      "id": 8,
      "title": "ርሆቦት",
      "category": "ምስጋና",
      "singer": "",
      "lyrics": "ርሆቦት እያልን እንዘምር በእልልታ\nጌታ አብዝቶናል ውሎልናል ውለታ\nየዝማሬ ነው የምስጋና ሰዓቱ\nየእግዚአብሔር ልጆች ክንዳችሁን አበርቱ\n\nቃኝተነዋል በገና መሰንቆውን\nላናቋርጥ በፊቱ ምስጋናውን\nበዕጣኑ ጢስ ታጅቧል ውዳሴያችን\nይሰማናል ያበዛል አምላካችን\nለአገልግሎት ስንወጣ ጥቂት ነበርን\nበረሃውን ስንጓዝ በዛ ዘመን\nለመለምን በፍቅሩ እንደ ዋርካ\nለዚህ ቀን አስቦናል ጌታ ለካ\n\nሁሉም ሆኗል በጊዜው በፈቃዱ\nእንቅፋቱም ተነስቷል ከመንገዱ\nያነሳሳን ያበረታናል ገና\nዓለምን እንከድናለን በምስጋና\nስናመሰግን ውለን እናድራለን\nያለድካም በፊቱ እንቆማለን\nእንኳን በምድር በሰማይ በበጉ ፊት\nዝማሪያችን ይሰማል እንደ ዳዊት"
    },
    {
      "id": 9,
      "title": "ቸርነትህ ነው",
      "category": "ምስጋና",
      "singer": "",
      "lyrics": "ቸርነትህ ነው ያደረሰኝ እስከ ዛሬ\nቸርነትህ ነው የጠበቀኝ እስከ ዛሬ\nላመስግንህ የኔ ጌታ በዝማሬ /2/\n\nመክሊቱን ቀብሬ ባሳዝንህ\nመብራቴንም ይዤ ባልጠብቅህ\nበታላቅ ይቅርታህ እንዳትረሳኝ\nበፍቅርህ ጎብኝተህ ከሞት አውጣኝ\nከቤትህ እርቄ መች ጠገብኩኝ\nበርሃብ በርዛት ተቸገርኩኝ\nአምናለሁ አምላኬ እንድትምረኝ\nለይቅርታህ መጣሁ ተቀበለኝ\n\nአንዳች እንደሌለኝ አውቀዋለሁ\nባንተ ቸርነት ግን እመካለሁ\nየከበደው ሸክሜ ይቀለኛል\nይቅርታህ ለባሪያህ ይደርሰኛል\nበመቅደስህ ቆሜ ለመዘመር\nስራህን ለትውልድ ለመመስከር\nእኔ ማነኝ ብዬ አስባለሁ\nአምላክ ቸርነትህን አደንቃለሁ\n\nበሰው እጅ መመካት አቁሚያለሁ\nእረዳቴ አንተ ነህ አውቂያለሁ\nአንተ ከጠበቅከኝ በሕይወቴ\nቅጥሬ አይደፈርም መድሃኒቴ\nየእኔን ስራ ተወው ተግባሬን\nየመስቀሉን ነገር መርሳቴን\nአዚሜን አንስተህ አንተን ልይህ\nኢየሱስ ክርስቶስ አምላኬ ነህ"
    },
    {
      "id": 10,
      "title": "ሞገድ ሲገፋኝ",
      "category": "ምስጋና",
      "singer": "",
      "lyrics": "ሞገድ ሲመታኝ ማዕበሉ\nማን ያድነዋል ሁሉም ሲሉ\nበሰላም አለፍኩ በፀጥታ /2/\nሁሉ ተችሎ ላንተ ጌታ /2/\n\nበአንተስ ቁስል ተፈወስኩኝ\nጌታ በፍቅርህ ተማረኩኝ\nሞቴን ሽረኸው ባንተ ሞት /2/\nይኸው አቆምከኝ በሕይወት /2/\nደጅ ስጠናህ ስማጸንህ\nመቼ ጨከነ ጌታ ልብህ\nእንደ ቀራጩ አመሰገንኩ /2/\nምህረት ጸጋህን ከእጅህ ለበስኩ /2/\n\nዘውትር እልል ብል ብዘምር\nስለገባኝ ነው ያንተ ፍቅር\nጌታ እምጠራው ስምህን /2/\nለውጠኸው ነው ታሪኬን /2/\nአይኖቼ አያዩም ካንተ በቀር\nየምትወደድ የምትፈቀር\nዘመድ ወገኔ ሆነኸኛል /2/\nእኔን የሚችል የት ይገኛል /2/"
    },
    {
      "id": 11,
      "title": "ሐረገወይን",
      "category": "ድንግል ማርያም",
      "singer": "",
      "lyrics": "ሐረገወይን ነሽ ድንግል\nየወልድ እናቱ\nብጽእት ይሉሻል እመአምላክ /2/\nአንቺን ትውልድ ሁሉ\nስምሽ ልዩ ነው ለኛ ቤዛዊተ ኩሉ\n\nየያዕቆብ መሰላል የሙሴ በትር\nየእሳትን ባህር የምታሻግር\nእመ ብዙሃን ናት የተሰጠች ለእኛ\nጥላ ከለላ ናት ከጥፋት መዳኛ /2/\nፍቅርና ሠላም የተገለጠባት\nሐረገ እግዚአብሔር ድንግል እመቤት ናት\nየታጠረች ተክል የተዘጋች ደጃፍ\nለድንግል ምስጋና ይድረስ ከአጥናፍ አጥናፍ /2/\n\nእጹብ ድንቅ ነገር ለእኛ ተሰጥቶናል\nሕይወት የምትለምን እናት አግኝተናል\nእስከ ቀራንዮ ከጸና ጉዟችን\nድንግል ትገኛለች ያደራ እናታችን /2/"
    },
    {
      "id": 12,
      "title": "አስፈሪ ነበልባል",
      "category": "ምስጋና",
      "singer": "",
      "lyrics": "አስፈሪ ነበልባል ሁሉንም አልፌ\nይኸው በአምላኬ ቆምኩኝ ተደግፌ\nምስጋና አቀርባለሁ ሁሉን ቻይ ለሆነው\nእንድዘምርለት ልቤን ለከፈተው\n\nለሰው ያልነገርኩት በውስጤ የቀረ\nያሳለፍኩት ስቃይ መከራ ነበረ\nወደ አንተ አልቅሼ ፈታህልኝ አምላክ\nአይተህ ቸል አላልከኝ በባሪያህ አልጨከንክ\nአምላክህ የት አለ ሲሉኝ ጠላቶቼ\nአጥምደው ይዘውኝ እጃቸው ገብቼ\nሀዘን ነፍሴን ከቧት መድረሻ ጠፍቶኝ\nፈጥነህ ደረስክና ከሞት አዳንከኝ\n\nከእንግዲህ ወዲህ እኔ ተስፋ አልቆርጥም\nስራህን አይቼ ከቶ አልናወጥም\nወድቄ እንዳልቀር አስተምረኸኛል\nወጥመዱን ሰባብረህ ለዚህ አብቅተኸኛል"
    },
    {
      "id": 13,
      "title": "ስምህ በሁሉ ተመሰገነ",
      "category": "ምስጋና",
      "singer": "",
      "lyrics": "ስምህ በሁሉ ተመሰገነ\nከክብር በላይ ክብርህ ገነነ\nአንተን ማወደስ ያስደስተናል\nስምህን ማክበር ግብራችን ሆኗል\n\nአምላክ ተመስገን በሰማያት\nስምህ ይወደስ በፍጥረታት\nከህጻናት አፍ ምስጋና ይውጣ /2/\nአንተን ማመስገን ይሁን የእኛ እጣ /2/\nበምግብ እጦት ብንሰቃይም\nማህሌትህን አናቋርጥም\nየመከራ ዶፍ ቢወርድብንም /2/\nእንዘምራለን ለአምላካችን ስም /2/\n\nሰማዩ ዝናብ ደመና ቢያጣ\nፍቅርህ በእኛ ውስጥ አላቋረጠም\nቸርነትህን እንጠብቃለን /2/\nከአንተ ደጅ ጌታ የት እንሄዳለን /2/"
    },
    {
      "id": 14,
      "title": "ማርያም አርጋለች",
      "category": "ድንግል ማርያም",
      "singer": "",
      "lyrics": "ማርያም አርጋለች ወደ ገነት /4/\nየሰማይ መላዕክት እያረጓጓት /2/\nእሷም እንደ ልጅዋ ተነስታለች /2/\n\nየአባትዋ ዳዊትን ትንቢት ልትፈፅም\nወርቁን ተጎናጽፋ በቀኙ ልትቆም\nወደ አምላክ ማደሪያ ወደ ሰማያት\nአረገች በእልልታ ድንግል የእኛ እናት\n\nአርጋለች ማርያም ተነስታለች\nሰማያት ይከፈት ደመናም ይዘርጋ\nዝምታም አይኖርም እመ አምላክ አርጋ\nአንደበት ይከፈት ማርያምን ያመስግን\nከዘለዓለም ጥፋት በምልጃዋ እንድንድን\nአርጋለች ማርያም ተነስታለች\n\nየአምላክ ማደሪያ የ ቅዱስ ስጋሽ\nአምላክን ያቀፉት እነዛ እጆችሽ\nሙስና መቃብር ይዞ አላስቀረሽም\nተነስተዋል በክብር በእምነት አየናቸው\n\nአርጋለች ማርያም ተነስታለች\nሐዋርያት አበው እንኳን ደስ አላችሁ\nበክብር አረገች ማርያም ሞገሳችሁ\nወደ ዓለምም ውጡ ስበኗን ይዛችሁ\nየድንግል እርገቷን ንገሩ ተግታችሁ\nአርጋለች ማርያም ተነስታለች"
    }
  ]
}
